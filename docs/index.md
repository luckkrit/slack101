# บทนำ 

ในยุคปัจจุบันเทคโนโลยีได้เข้ามามีส่วนสำคัญต่อการดำรงชีวิต เพราะเทคโนโลยีถูกพัฒนาเพื่อตอบสนองความต้องการของมนุษย์ ประโยชน์ของเทคโนโลยีที่เห็นได้ชัดได้สุดคือ ความสะดวกและสบาย ประหยัดเวลาในการทำงาน และทำให้ผลของการทำงานนั้นๆประสบผลสำเร็จลงได้

ในการทำงานจะต้องมีการติดต่อสื่อสารระหว่างบุคคลในองค์กรหรือหน่วยงาน การสื่อสารจึงเป็นสิ่งสำคัญ เพราะการสื่อสารจะต้องรวดเร็ว กระชับ และถูกต้องครบถ้วน [Slack](https://slack.com/) จึงจัดเป็นเครื่องมือที่ใช้ในการสื่อสารที่ถูกพัฒนาและประยุกต์ใช้ให้เข้ากับบุคคลในการทำงาน โดยอำนวยความสะดวกให้แก่ผู้ใช้งาน สามารถเลือกช่องทางในการสื่อสารกับคนในหน่วยงานหรือนอกหน่วยงานได้ มีเครื่องมือที่สามารถใช้งานร่วมกันได้หลากหลาย ทำให้ Slack เป็นที่นิยมในบริษัท องค์กร และหน่วยงานต่างๆ

การจัดทำบทความเหล่านี้มุ่งหวังให้เป็นคำแนะนำแก่บุคคลที่สนใจจะเริ่มใช้งาน Slack ได้เรียนรู้ และเข้าใจได้ดีในระดับหนึ่ง อาจจะมีความผิดพลาด หรือเข้าใจคลาดเคลื่อนบ้าง ต้องขออภัยมาใน ณ ที่นี้

